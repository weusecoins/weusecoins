---
layout: default-nl
---

<title>Ontginnings Gids</title>
<meta name="description" content="Bitcoin mining is how bitcoins are securely generated. Computer equipment, bitcoin miners, solve complex math problems to verify bitcoin transactions.">
<meta name="keywords" content="bitcoin mining, bitcoin miner, bitcoin transaction">

 <h1>Ontginnings Gids</h1>
  <iframe width="700" height="394" frameborder="0" allowfullscreen="" src="https://www.youtube.com/embed/GmOzih6I1zs"></iframe>
<center><small>Video courtesy of: <em><a href="http://www.bitcoinmining.com">www.bitcoinmining.com</a></em></small></center></p>
</p>

<h1 id="intro">Voor we starten...</h1>
<p>Voor je verder leest moet je verstaan dat <strong>de meeste bitcoin gebruikers niet ontginnen!</strong> Bitcoin ontginning is een vorm van zaken doen en wel een heel competitieve. Ontginnen heeft alleen zin als je het doet voor je plezier en het niet uit maakt of je winst maakt, of als je het heel efficiënt kan maken en winst maakt.</p>
<p>Als je liever Bitcoins wil gebaseerd op een vaste hoeveelheid ontginnings kracht, maar je de hardware zelf niet wil draaien, kan je een ontginnings contract kopen.</p>
<h1 id="technical">Technische Achtergrond</h1>
<p>Tijdens de ontginning draait je computer een <a href="https://en.bitcoin.it/wiki/Proof_of_work">cryptografische hashing functie</a> (twee opeenvolgende SHA256 hashes) op wat een <em><a href="https://en.bitcoin.it/wiki/Block_hashing_algorithm">blok hoofd</a></em> genoemd wordt. Voor elke nieuwe hash zal de ontginnings software een verschillend nummer gebruiken as het willekeurige element van het blok hoofd, dit nummer wordt de <em>nonce</em> genoemd. Afhankelijk van de nonce en wat er nog in het blok zit zal de hashing functie een nieuwe hash creëren zoals deze:</p>
<center>93ef6f358fbb998c60802496863052290d4c63735b7fe5bdaac821de96a53a9a</center>
<p>Bekijk dit als een heel lang nummer. (Dit is een hexadecimaal nummer, wat wil zeggen dat de letters A-F de cijfers 10-15 voorstellen.) Om de ontginning moeilijker te maken is er een <em>moeilijkheids niveau</em>. Om een geldig blok te creëren moet je ontginner een hash vinden dat onder het moeilijkeids niveau zit. Dus, als het moeilijkheids niveau bijvoorbeeld<p><center>1000000000000000000000000000000000000000000000000000000000000000</center><p>
is, is elk nummer startend met een nul geldig. Bijvoorbeeld:</p>
<center>0787a6fd6e0782f7f8058fbef45f5c17fe89086ad4e78a1520d06505acb4522f</center>
<p>Als we het niveau verlagen naar<p><center>0100000000000000000000000000000000000000000000000000000000000000</center>
<p>hebben we twee nullen nodig in het begin om onder het niveau te komen:</p>
<center>00db27957bd0ba06a5af9e6c81226d74312a7028cf9a08fa125e49f15cae4979</center>
<p>Omdat het niveau zo een omslachtig nummer is met een hoop cijfers gebruikt men meestal een eenvoudiger nummer om het huidige niveau aan te duiden. Dit nummer wordt de <em>ontginnings moeilijkheid</em> genoemd. De ontginnings moeilijkheid duidt aan hoeveel moeilijker het is het huidge blok te genereren in vergelijking met het eerste blok. Een moeilijkheid van 70000 betekent dat je 70000 keer meer werk moet verrichten dan <a href="https://en.bitcoin.it/wiki/Satoshi_Nakamoto">Satoshi Nakamoto</a> nodig had om het eerste blok te genereren. Het moet echter gezegd dat ontginnen toen wel een stuk trager en minder geoptimaliseerd verliep.</p>
<p>Het moeilijkheids niveau verandert elke 2016 blokken. Het netwerk probeert dit te veranderen zodat de ontginning van 2016 blokken, aan de huidige globale netwerk verwerkings kracht, 14 dagen in beslag neemt. Dit is waarom, wanneer de kracht van het netwerk stijgt, ook de moeilijkheid stijgt.</p>
<h1 id="hardware">Hardware</h1>
<p>In het begin was het alleen mogelijk te ontginnen met een CPU. Later werden dit grafische kaarten (GPUs) omdat sommige GPUs, door hun enorme parallele eigenschappen, een <a href="https://en.bitcoin.it/wiki/Why_a_GPU_mines_faster_than_a_CPU">verhoging van 50x tot 100x</a> in ontginnings kracht realiseerden met minder stroomverbruik per megahash in vergelijking met een CPU.</p>
<p>Terwijl elke moderne GPU gebruikt kan worden om te ontginnen bleek de architectuur van de AMD GPU serie superieur aan de NVIDIA architectuur voor de ontginning van bitcoins en de ATI Radeon HD 5870 bleek indertijd het meest kost-effectief.</p>
<p>Voor een uitgebreide lijst van grafische kaarten en hun performantie voor het ontginnen van Bitcoin verwijzen we naar de Bitcoin Wiki: Vergelijking van ontginnings hardware</p>
<p>Net zoals met de overgang van CPU naar GPU is de bitcoin ontginnings wereld geëvolueerd naar het gebruik van Field Programmable Gate Arrays (FPGA) als belangrijkste ontginnings platform. Ondanks het feit dat FPGAs geen winsten van 50x tot 100x leveren zoals bij de overgang van CPUs naar GPUs bieden ze voordelen door hun stroom efficiëntie.
<p>Een typische 600 MH/s grafische kaart gebruikt meer dan 400w stroom, waar een typisch FPGA ontginnings toestel een hashrate van 826 MH/s aan 80w stroom levert, een verbetering met een factor 5. Stroom efficiëntie kan het rendement maken of kraken dus de stap van GPUs naar FPGAs was voor veel mensen een belangrijke stap.</p>
<p>De bitcoin ontginnings wereld is momenteel aan het overstappen naar het Application Specific Integrated Circuit (ASIC) tijdperk. Een ASIC chip is ontworpen voor één en slechts één taak. In tegenstelling to FPGAs kan een ASIC niet herbruikt worden voor een andere toepassing.
<p>Een ASIC ontworpen voor het ontginnen van bitcoins kan en zal enkel en voor altijd bitcoins ontginnen. De stroefheid van de ASIC wordt goed gemaakt door een verhoging van 100x de hashing snelheid met een beperkter stroomverbruik in vergelijking met eerdere technologieën. Het instapmodel van bijvoorbeeld, levert 60 GH/s (1 Gigahash is 1000 Megahash. 1 GH/s = 1000 MH/s) met een stroomverbruik van 60w. Vergeleken met het GPU tijdperk is dit een verhoging van 100x de hash snelheid met een vermindering van het stroomverbruik met een factor 7.</p>
<p>In tegenstelling tot alle generaties hardware voorfgaand aan de ASIC, is de ASIC de laatste ontwrichtende vernieuwing. CPUs werden vervangen door GPUs die op hun beurt werden vervangen door FPGAs die werden vervangen door ASICs. Er is niets om de ASICs mee te vervangen, ook niet in de nabije toekomst. Er komt een stapsgewijze verbetering van ASIC producten met een verhogingen van de efficiëntie, maar niets zal een verhoging van 50x tot 100x van de hash snelheid of een verlaging van 7x het stroomverbruik kunnen bieden die de eerdere technologieën mogelijk maakten.
<p>Vermits de bruikbare levensduur van een ASIC ontginnings toestel niet langer is dan de hele geschiedenis van bitcoin ontginning, is het verminderen van het stroomverbruik van een ASIC toestel de belangrijkste doelstelling voor elk ASIC product. Het is denkbaar dat een ASIC toestel dat vandaag gekocht wordt nog steeds aan het ontginnen is binnen twee jaar als het stroomverbruik van het toestel efficiënt genoeg is en de kost van de electriciteit de opbrengst niet overschrijdt. Het rendement van de ontginning wordt ook beïnvloed door de wisselkoers, maar in elk geval geldt dat: hoe efficiënter het stroomverbruik van het toestel, hoe hoger de opbrengst.</p>
<h1 id="software">Software</h1>
<p>Er zijn twee manieren om te ontginnen: alleen of in groep. Als je alleen ontgint start je met de installatie van de Bitcoin client en dien je die in te stellen voor JSON-RPC (zie: <a href="https://en.bitcoin.it/wiki/Running_Bitcoin">Bitcoin Starten</a>). De andere optie is je aan te sluiten bij een <a href="https://en.bitcoin.it/wiki/Pooled_mining">ontginnings groep</a>. Je kan kiezen uit <a href="https://en.bitcoin.it/wiki/Category:Pool_Operators">verschillende groepen</a>. De winst van elk, door een groepslid gevonden blok, wordt verdeelt tussen alle leden van de groep. Door je aan te sluiten bij een groep ontvang je frequente en constante uitbetalingen (beperken van de variantie genoemd) maar liggen deze ook lager. Uiteindelijk verdien je evenveel, onafhankelijk de gekozen optie. Solo ontginning geeft je grote, onregelmatige uitbetalingen en groeps ontginning geeft je kleine, regelmatige uitbetalingen maar beiden komen uit op hetzelfde bedrag.</p>
<p>Zodra je je client hebt geïnstalleerd of je bent aangesloten bij een groep is het opzetten van een ontginner de volgende stap. De populairste GPU/FPGA/ASIC ontginner op dit moment is CGminer of een afeleide, spciaal ontworpen voor FPGA en ASIC: BFMiner.</p>
<p>Je kan Bitcoin Plus, een browser gebaseerde CPU Bitcoin ontginner, proberen om kennis te maken met bitcoin ontginning zonder software te moeten installeren. Als CPU ontginner is het niet kost-efficiënt voor het echte werk, maar het toont het principe van groeps ontginning.</p>
<h2 id="credit">Met dank aan</h2>
<p>Blitzboom en de mensen van #bitcoin-dev voor hun hulp bij het schrijven van de gids!</p>
